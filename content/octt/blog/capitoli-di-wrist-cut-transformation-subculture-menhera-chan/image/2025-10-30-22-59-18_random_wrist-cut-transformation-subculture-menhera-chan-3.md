<!--t Wrist-Cut Transformation Subculture ✡ Menhera-chan - Capitolo 3 t-->
<!--d La sera tardi dopo l&#039;ultimo scontro, e persino il giorno dopo, Momoka è ancora arrabbiata per quello che è successo con Sabukaru-chan, e... d-->
<!--tag Random tag-->
<!--image https://lh3.googleusercontent.com/u/0/d/1Ngf7XTX8Ho8SoTPfujHZTViga_DJbJSb image-->

La sera tardi dopo l'ultimo scontro, e persino il giorno dopo, Momoka è ancora arrabbiata per quello che è successo con Sabukaru-chan, e ritiene sia proprio antipatica. Tuttavia, che le piaccia o no, questa si è appena trasferita nella sua stessa scuola — e nella sua stessa classe, persino — a suo dire perché ha da tenere d'occhio la situazione delle infezioni da spiriti maligni che, a suo sentire (e a ben vedere) nella scuola sarebbe un problema attuale.

Su una cosa Momoka ha ragione, e cioè che Sumire (così si chiama la nuova in abiti civili) è alquanto sarcastica nei suoi confronti... ma è pur sempre lei che ha iniziato con le ostilità inutili, non il contrario. E, a parte le preferenze personali, direi che è proprio Momoka ad avere un caratterino particolare, visto che se la prende pure con il suo pupazzetto coniglio parlante protettore.

Momoka precisa a Sumire che non vuole assolutamente collaborare in eventuali missioni (ha proprio un ego gigante...), e anzi sminuisce ciò che la seconda si è prefissata di fare, dicendo che tanto sarebbe perfettamente capace anche lei di scoprire i sintomi delle infezioni e affrontare adeguatamente le questioni che ne derivano... E, se solo non fosse proprio scemotta, sarebbe anche vero, perché gli umani colpiti da questi spiriti presentano spesso occhi visibilmente sanguinosi e altre schifezze; purtroppo per lei, però, il karma la colpisce.

Ad essere sfruttata dal maligno stavolta è un'insegnante, che chiama Momoka in disparte — a dire il vero, mascherando i sintomi dell'infezione in quel preciso istante... che fregatura — e si rivela in un mostro dall'aspetto di una donna diavolo. È alquanto infuriata di aver scoperto l'esistenza di lei come *Wrist Cut Warrior*, e del fatto che abbia fatto fuori uno dei suoi "compagni". (...Ma c'è davvero compagnia in senso umano/animale tra spiriti malvagi? Non mi sembra possibile.) Menhera Pink scende allora in campo, e si prepara a combattere, anche se continuerà nel prossimo capitolo... mentre il suo coniglietto e Sumire la cercano disperati, visto che è sparita nel nulla.

[Il capitolo 3 di *Wrist-Cut Transformation Subculture ✡ Menhera-chan*](https://gamingshitposting.github.io/TomoStash/en/menhera-chan/#Chapter%203.cbz) è disponibile in inglese su TomoStash:

<iframe src="https://gamingshitposting.github.io/TomoStash/reader/#/en/menhera-chan#Chapter 3.cbz" allowfullscreen></iframe>