<!--t Frieren - Capitolo 3 t-->
<!--d A quanto pare, da quando Frieren e Fern sono partite, per campare da un lato e raccogliere magie improbabili dall&#039;altro hanno fatto svariati... d-->
<!--tag Random tag-->

A quanto pare, da quando Frieren e Fern sono partite, per campare da un lato e raccogliere magie improbabili dall'altro hanno fatto svariati lavori strambi per la gente più improbabile... per esempio, hanno fatto il raccolto ad un vecchio ortolano usando la magia per muovere la roba in aria facendo così meno fatica, incredibile.

![](https://stuff.octt.eu.org/content/images/20250930175846-IMG_20250930_115037-02.jpeg)

Questo, almeno, finché non trovano nientemeno che una statua di Himmel, abbandonata in un'area in mezzo all'erba, che una signora del posto chiede di far tornare a splendere come una volta, che ormai a quanto pare gli altri abitanti del suo villaggio se ne fregano altamente di portare rispetto per la sua memoria nonostante anni e anni prima lui li salvò. E beh, da un lato la magia per togliere la ruggine alle statue di bronzo allora si rivela tutto sommato non così inutile... ma dall'altro, Frieren vorrebbe decorare l'area con dei fiori di luna blu, fiori della terra di Himmel... ed è qui che iniziano le rogne.

'Sti fiori, mannaggia alla miseria, non si trovano. La signora, che per giunta è un'erborista, dice che per quanto sa si sono praticamente estinti da quelle parti, ma Frieren non può nemmeno ricrearli con la magia se prima non ne vede almeno uno fisicamente, quindi... inevitabilmente inizia la sua ricerca, con Fern che, rapidamente, dopo appena 6 mesi (e che saranno mai!) di impegni completamente a vuoto, ha perso veramente le speranze, ma... ogni tanto, più che la magia, è la fortuna a far godere.

Gira che gli rigira, alla fine trovano una marea di questi fiori in cima ad una torre, che hanno raggiunto seguendo quegli strani topi (che però a me sembrano scoiattoli...) che rubano i semi (e che sono alquanto scemi per questo, perché li disperdono e alla fine si dimenticano dove li hanno messi). Per quale razza di motivo, però, mi chiedo io, Frieren ha aspettato il caso assolutamente fortuito per cui Fern girasse con un sacchetto di semi, che uno di quegli animali le ruba in un momento di distrazione, per andare ad analizzare quella torre più da vicino, volandoci sopra? È davvero indecente, non ci voglio credere che non l'avrebbe potuta notare prima ed avvicinarsi già da subito... nel senso, è una torre, quindi si dovrebbe notare anche da lontano! (Però Frieren che fissa l'animale malefico è simpatica.)

![](https://stuff.octt.eu.org/content/images/20250930183209-IMG_20250930_115215-01.jpeg)

Vedendo i fiori, a Frieren tornano in mente i tempi in cui, boh, con i suoi compagni era in un campo di fiori a perdere tempo. Parlando con Fern, riflette che a quei tempi era più apatica; ma in generale, non solo per quanto riguarda anche le altre persone. Solo ultimamente, con tutte le cose fatte per raccogliere le magie improbabili — e non chissà che ricchezze rare — ha iniziato a cambiare... forse, a pensarci, indirettamente un po' come me quando io ho iniziato a vedere diverse magie, ma questa è una storia ancora non scritta.



Non si sa come si siano potuti materializzare quei fiorellini tutti lì sopra — considerando anche che, a regola, o almeno così è al mio paese, i fiori non vivono sulla pietra o sui mattoni, ma hanno bisogno di terra... — e come nel farlo siano spariti da tutte le altre parti, ma, finalmente per tutti, questi fiori di luna blu sono spuntati fuori, e Frieren non aspetta altro tempo prima di piazzarne tutti in giro alla statua di Himmel... e un cerchio di fiori sulla sua testa, ora che le sembra relativamente simpatico e non troppo una stupidaggine. (Sta diventando troppo umana... e va benissimo; l'importante è non dimenticarsi mai di restare magici!)