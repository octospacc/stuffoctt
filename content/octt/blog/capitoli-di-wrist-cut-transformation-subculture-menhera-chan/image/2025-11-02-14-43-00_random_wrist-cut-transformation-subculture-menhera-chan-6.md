<!--t Wrist-Cut Transformation Subculture ✡ Menhera-chan - Capitolo 6 t-->
<!--d Con questo capitolo subito dopo un&#039;altra grande battaglia, non succede assolutamente niente, se non che si scopre che il gattino che accompagna... d-->
<!--tag Random tag-->
<!--image https://lh3.googleusercontent.com/u/0/d/1AOG8iYzSAz_YzAjsMH04dvQ9PCRvprWc image-->

Con questo capitolo subito dopo un'altra grande battaglia, non succede assolutamente niente, se non che si scopre che il gattino che accompagna Sumire ha la capacità di trasformarsi anch'esso in modo magico (ma senza tagliarsi)... in un catboy!!! Lo trovo così assurdo e senza senso, anche perché nella sua forma normale non riesce a dire niente di più complesso di "nya" e sembra un po' scemotto... e invece, dal niente può diventare così un umano alquanto stiloso e perfettamente capace di comunicare.

Questo decide di farlo, per qualche motivo, quando Momoka sta di fretta per andare a scuola, e si scorda il suo coniglietto a casa. Quindi, davanti agli occhi sia di lei che di Sumire, il gattino decide di arrampicarsi fino al balcone ed entrare in casa, per fargli compagnia... o per tenerlo d'occhio, vai a capire... però, a quel punto si trasforma in tale bellissimissimo ragazzo gatto, e gli prepara pure la colazione (che Momoka nemmeno ha potuto fare per sé, nella fretta).

Apparentemente nello stesso momento, seppur nei due luoghi diversi, che trovo curioso a dir poco, gli animalini e le ragazze finiscono per parlare della famiglia di Momoka, pensando al fatto che lei vive da sola. Beh, la sua situazione non è per niente facile, perché un giorno quando lei era piccola sua madre si suicidò tagliandosi i polsi nella vasca da bagno (...funziona?)... invece, il padre è condannato a stare fuori per lavoro, e quindi anche lui non lo vede da forse un decennio, gli manda solo i soldi; di entrambi, ormai, non ricorda nemmeno più la faccia, e questo in effetti è alquanto triste.

Anche Sumire ha in realtà una situazione complicata, perché i suoi genitori sono divorziati... e quindi, in un modo o nell'altro, alla fine le due ragazze sarebbero entrambe sole, se non fosse per dove il fato le ha portate ultimamente. Che smettessero di fare i capricci e vedessero di supportarsi a vicenda, sì in battaglia ma anche più in generale, era allora proprio destino. L'unione delle loro anime sotto la rognosa ma appagante occupazione di *Wrist Cut Warrior*, insomma, le ha salvate anche in quest'altra misura decisamente più mondana... che, pur nella disperazione, è bello.

---

[Il capitolo 6 di *Wrist-Cut Transformation Subculture ✡ Menhera-chan*](https://gamingshitposting.github.io/TomoStash/en/menhera-chan/#Chapter%206.cbz) è disponibile in inglese su TomoStash:

<iframe src="https://gamingshitposting.github.io/TomoStash/reader/#/en/menhera-chan#Chapter 6.cbz" allowfullscreen></iframe>