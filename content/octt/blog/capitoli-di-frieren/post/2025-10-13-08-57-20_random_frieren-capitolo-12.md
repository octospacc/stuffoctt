<!--t Frieren - Capitolo 12 t-->
<!--d Il gruppo di avventurieri, ora 33% più vasto di prima, nel continuare sul proprio percorso arriva alla città di Waal, dove però... d-->
<!--tag Random tag-->

Il gruppo di avventurieri, ora 33% più vasto di prima, nel continuare sul proprio percorso arriva alla città di Waal, dove però si presenta immediatamente un problema: la porta settentrionale è bloccata dalle guardie, e non si può andare avanti. Questo perché, a quanto pare, da nord spuntano troppi mostri e pericoli, perché in generale la situazione più in là non è troppo tranquilla.

Se a Frieren, prevedibilmente, non dispiace che ci sia a questo punto il rischio concreto di doversi fermare lì per due anni buoni, Fern e Stark non si sentono troppo bene all'idea, e quindi si mettono a pensare, e a cercare qualche soluzione... ma no, niente da fare. Il varco è talmente bloccato che non solo i mercanti sono finiti senza lavoro, ma anche i delinquenti, cosa che fa alquanto ridere... e non si può nemmeno passare in volo, perché oltre alle mura dellla città c'è anche una barriera magica a fare da ostacolo.

![](https://stuff.octt.eu.org/content/images/20251015135532-IMG_20251015_010728-01.jpeg)

Io però non capisco, a dire il vero, come mai nessuno abbia pensato di, che so... passare da tutt'altra parte? Nel senso: questo mondo è così grosso, formato da 3 regioni vastissime, e chi ha scritto questa roba vorrebbe farmi credere che non sia possibile fare magari un giro a lungo, in casi come questo in cui non è possibile continuare per le vie già battute? E, se è per questo, non capisco perché non bloccare solo gli ingressi, ma permettere le uscite; neanche i vari paesi del nostro mondo ai tempi della pandemia COVID erano così rompiscatole.

Alla fine, però, tutto si rivela una barzelletta gigantesca: il ciambellano (...che cavolo vuol dire???) della città, dopo che si è sparsa la voce che nel gruppo di avventurieri c'era anche la _somma Frieren_, si scusa assieme alla guardia capo di averli bloccati con tale scostumatezza, chiarendo che loro possono passare in qualunque momento vogliano... Frieren non si aspettava un tale trattamento di favore, ma evidentemente ha una buona fama, alla faccia.

![](https://stuff.octt.eu.org/content/images/20251015135604-IMG_20251015_010657-01.jpeg)

Frieren dovrà allora fare pace col fatto di non poter passare questo grande tempo a marcire come vorrebbe, con raccolta di magie sul lato giusto ogni tanto (e giuro che empatizzo con il suo dolore...), ma Stark vuole proprio continuare quella che spera vivamente sia un'avventura bizzarra e divertente, con la speranza di riuscire a tornare in tempo da Eisen. E intanto Fern, che per qualche motivo era proprio acida con lui, si è un attimo calmata, dopo aver capito di avere in comune con lui il non voler perdere tempo... e menomale.