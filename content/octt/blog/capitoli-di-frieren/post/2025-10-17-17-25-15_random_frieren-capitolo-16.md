<!--t Frieren - Capitolo 16 t-->
<!--d Dopo la visita di Draht a Frieren, le cose si mettono male un po&#039; per tutti in un lampo... e per colpa di chi, se non dei demoni? Ebbene... d-->
<!--tag Random tag-->

Dopo la visita di Draht a Frieren, le cose si mettono male un po' per tutti in un lampo... e per colpa di chi, se non dei demoni? Ebbene, questi sono così schifosi che riescono a sabotarsi da soli, però intanto non riescono a fare pace con la loro stessa mancanza di skill; ma andiamo con ordine.

Da un lato, visto che il corpo dei demoni si dissolve come polvere in pochissimo tempo dopo che questi muoiono (che è un'altra cosa che ho imparato appena oggi), e Frieren è evasa, *gli statali*, per così chiamarli, temono giustamente che lei abbia fatto fuori la guardia, uccisa in verità dal demonio... e questo vorrebbe dire pena capitale, quindi lei vorrebbe vedere bene di fuggire via, prima che sia troppo tardi per lei, distruzione o meno della città.

Dall'altro lato, il conte inizia a sospettare di nuovo dei demoni (e buongiorno...), visto che nota che uno dei tre è sparito, ma le scuse di Lügner a riguardo sono del calibro di "è andato in bagno"... decisamente poco convincente. Con l'insistenza di Granat però, che gli punta nuovamente le spade, com'è ormai ciclico per questo tipo di mostri, Lügner se la prende a male, e prima uccide in un colpo tutte le guardie che erano lì, poi colpisce anche il conte senza però finirlo, con l'idea di farsi aiutare nei suoi scopi... e io ho ovviamente brutti presentimenti a riguardo.

In quel momento, Lügner fa una cosa strana, che non sono sicurissima di aver capito: si morde il lato della mano, quindi subito da lì inizia a uscire un fiume di sangue, secondo una logica dei fluidi (nonché dei solidi; come fai a farti un buco del genere, pure volendo?) che non mi pare avere molto senso, e, semplicemente sfruttando questo flusso, muovendo la mano, trancia la testa alle guardie col sangue; anche stavolta, con tutta l'armatura indosso, come se non ci fosse proprio. Al di là di tutto, è effettivamente un trick figo, e forse sarebbe carino impararlo, anche se non saprei come si fa... non per uccidere nessuno eh, giusto per fare paura ai miei nemici!!!

![](https://stuff.octt.eu.org/content/images/20251017211706-IMG_20251017_003102-01.jpeg)

![](https://stuff.octt.eu.org/content/images/20251017211725-IMG_20251017_003146-01.jpeg)

Ciò che rimane a questo punto allora è, per loro sfortuna, il peso di dover salvare l'intera città dai demoni, per Fern e Stark. Frieren quasi li lascia da soli e loro, giustamente terrorizzati, hanno dovuto chiederle praticamente in ginocchio di essere almeno aiutati nell'impresa, vabbé. Che poi, da un lato, la somma ha anche ragione, perché nessuno li sta obbligando a rimanere lì a combattere... ma loro due sentono giustamente di dover fare il loro dovere, e quindi è ora di prepararsi. Tanti auguri a chi non muore, allora...

![](https://stuff.octt.eu.org/content/images/20251017210531-IMG_20251017_003314-01.jpeg)